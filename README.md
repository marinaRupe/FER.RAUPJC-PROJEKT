# FER.RAUPJC-PROJEKT

SimpleWebEditor je sustav koji omogućava jednostavan i brz način izrade vlastite web stranice. Primarni cilj ovoga projekta je omogućiti korisnicima s minimalnim razinom predznanja korištenja računala da se s lakoćom upute u izradu i kreiranje web stranica. U projektu se želi ostvariti mogućnost da korisnik pomoću stvorenih alata kreira stranicu koju će tada moći podijeliti s drugima, odnosno dozvoliti njezin javni pregled.

Neregistriranom korisniku dostupna je lista svih objavljenih stranica, a da bi imao mogućnost izrade vlastite stranice potrebno je registrirati se.
Nakon registracije, odnosno prijave u sustav, svaki korisnik dobiva vlastitu stranicu koja je isprva prazna. Korisnik ima mogućnost izbora različitih unaprijed pripremljenih predložaka. Nakon toga korisnik se može služiti raznim alatima za daljnje uređivanje stranice. Alati nude razne mogućnosti poput unosa teksta, promjene boja pozadine i teksta, promjene fonta i veličine slova, promjene naslova web stranice... Pri završetku rada korisnik sprema svoju stranicu te bira želi li ju spremiti kao radnu (privatnu) ili objavljenu (javnu) stranicu. Objavljena stranica vidljiva je svim registriranim i neregistriranim korisnicima. Korisnik može u uređivač stranice učitati svoju spremljenu radnu ili objavljenu stranicu te raditi izmjene nad njima.
Korisnik u svakom trenu može pogledati podatke o svom korisničkom računu te po potrebi mijenjati one podatke za koje je dozvoljena izmjena. Ako zatreba pomoć, korisnik može poslati pitanje odnosno zahtjev administratorima (gumb Help).

Uz običnog korisnika, u sustavu mogu postojati i administratori (na početku se kreira jedan) koji uz korisničke mogućnosti imaju dodatne ovlasti putem administratorskog sučelja. Oni nadgledaju korisnike i imaju mogućnosti stvaranja korisnika, brisanja korisnika, brisanja objavljenih stranica korisnika, unaprijeđivanja korisnika u administratore i sl. Također imaju uvid u potpunu listu registriranih korisnika i njihove podatke te na njihov zahtjev ili u slučaju potrebe (npr. nedozvoljenog ponašanja korisnika) mogu reagirati i poduzeti odgovarajuće mjere.
Svi administratori mogu vidjeti listu korisničkih zahtjeva. Nakon ispunjenja zahtjeva, administrator može obrisati zahtjev s liste korisničkih zahtjeva.


![alt text](https://github.com/marinaRupe/FER.RAUPJC-PROJEKT/blob/master/SimpleWebEditor/src/SimpleWebEditorApplication/wwwroot/images/edit_page.png "PageEditor")


 __Članovi tima:__ Petar Kovačević (0036484664) i Marina Rupe (0036483027) 

Surađivali smo oko većeg dijela aplikacije, s time da se Petar malo više bavio backendom, a ja (Marina) frontendom.


 __URL web aplikacije:__ http://simplewebeditorapp.azurewebsites.net/
